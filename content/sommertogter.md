---
date: "2024-12-10"
draft: false
title: "Sommertogter"
---

# Betty sommertogter 2025

Kalder alle unge, studerende og træskibs interesserede! 

Til sommer stævner vi ud på dette års sommertogt og sætter kurs mod Dunkirk, som er værtshavn for Tall Ships Races. 
Så mangler du noget at lave i sommerferien og kunne du tænke dig at opleve sejlads til Frankrig, Skotland og Norge. Eller at være med til at sikre Betty en stærk placering i kapsejladserne sammen med andre unge og studerende? Og derefter mærke feststemningen og glæden i hver en af værtshavnene? 

Så meld dig ind i foreningen omkring Betty og tag på en eller flere af Bettys sommertogter og vær med til den årlige kapsejlads med hundredvis af andre traditionelle skibe og mød andre unge fra hele verden. 

## Lidt om Bettys sommertogter og Tall Ship Races:

Sommertogt på foreningsskibet Betty er en god mulighed for at holde anderledes sommerferie på et 111 år gammelt træskib sammen med ni andre unge. Det kræver ingen tidligere sejlerfaring, bare eventyrlyst, og at man melder sig in i foreningen. Der vil være 4 erfarne Betty-sejlere på hvert togt, der er mega klar på at oplære dig i sejsætning, sikkerhed og sømandskab.
I år deltager Betty igen i den international kapsejlads - Tall Ship Races. 

Tall Ship Races har til formål at få unge, studerende og sejlskibs interesseret ud og sejle sammen. Der deltager over 60 traditionelle skibe fra hele verden, hvor der i hver havn, vil være planlagt en regatta med festligheder og aktiviteter for hele besætning. Imellem regattaerne i havnene er der kapsejladser. Disse kapsejladser forgår over flere dage, hvor man tager del i vagtrul. Her får man mulighed for at forsøge sig med natsejlads, og blive mega god til at sejle gaffelriget skibe som Betty. 


## Togt 0:
Aalborg 5. juni - Pinsestævne Næstved - Brunsbüttel 15. juni

Skipper: Morten Rise

## Togt 1:
Brunsbüttel 3. juli - Dunkirk - Aberdeen 21. juli 

Dette togt er et Tall Ship Race togt. Togtet starter ved Kielerkanalen, hvor den første del af togtet sættes kursen mod Dunkirk, som er værtshavn for Tall Ship Race. På sejladsen vil der gøres ophold i havne i Tyskland, Holland og Belgien. I Dunkirk vil der være en regatta med festligheder og aktiviteter planlagt af Tall Ship Races. Derefter sættes kursen for den første flere dags kapsejlads mod Aberdeen i Skotland, hvor vi sejler i vagtrul med natsejlads. I Aberdeen vil der igen være en regatta med festligheder og aktiviteter for besætningen. 

Skipper:  Amanda, Arne og Jens

## Togt 2:

Aberdeen 21. juli - Kristiansand - Esbjerg 8. august 

Dette togt er et Tall Ship Race togt. Togtet starter i Aberdeen, hvor skibet forberedes på Kapsejladsen til Norge. Derefter sætter vi kurs mod Norge, sejladsen til Norge starter med en flere dage kapsejlads til den norske vestkyst, hvor derefter er planlagt en ’Cruise and Company’, hvor vi besøger små naturskønne havne på vejen til Kristiansand. I Kristiansand vil der være en regatta med festligheder og aktiviteter planlagt af Tall Ship Races. Herefter sætter vi kurs mod Esbjerg, i den sidste kapsejlads i dette års Tall Ship Race. I Esbjerg vil festlighederne og aktiviteterne gentages.

Skipper: Jens, Amanda og Tommy

## Togt 3:

Esbjerg 8. august - rundt i DK - Aalborg 22. august. 

Dette togt er ikke et Tall Ship Race togt. Togtet starter i Esbjerg, hvor der sejledes, ’hvor vinden tager os hen!’. Planen er at sejle igennem Kieler kanalen og rundt i det dejlige fynske øhav med forskellige stop i skønne havne på vejen. Herefter sættes kursen til Aalborg.

Skipper: Frederik 
 



![Sommertogt](/img/Tall_ship_race.png)

![Kristiansand 2023](/img/kristiansand2023.jpg)
